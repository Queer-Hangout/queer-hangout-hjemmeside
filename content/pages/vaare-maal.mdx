---
title: Våre mål
description: Ting vi ønsker å skape under Queer Hangout, og hvordan du kan hjelpe!
slug: /vaare-maal
menu: 4
---

# Våre små og store mål


![6 personer sitter på tepper på gresset ved drammenselva. Det er en piknikk, med mange fargefulle tepper, mat, drikke og en høytaler. Det er sol og godt sommervær, og nesten alle i bildet har på solbriller og en solhatt. De smiler og ser mot kameraet som tar dette bildet. Folk sitter nærme hverandre, noen med et glass i hånden. En rullestol står rett bak en person](../images/piknik.jpg "Foto tatt av Leona Imperatori")  
  
Queer Hangout er fylt med "fiksere", så vi har klart å gjøre mye med lite. Alt, fra denne websiden til rullestolrampene, er det noen i Queer Hangout som har laget på dugnad. Men det er mye vi ikke kan gjøre uten penger, og vi setter derfor stor pris på alle donasjoner! Her er våre små og større mål.  

  
## Sunn hjemmelaget mat  
Skeive er mer utsatt for diskriminering i arbeidslivet, og har ofte dårligere råd enn resten av befolkningen. Vi tilbyr derfor et sunt gratis måltid på våre treff, som vi lager sammen som en sosial aktivitet. Dette er en av våre største utgifter. En donasjon på 150 kr. vil gi et måltid til alle på en Queer Hangout (gjennomsnittlig 20 personer).  


## Skeivt ball under pride  
Vi skal ha et skeivt ball under Drammen Pride! Det blir som ditt gamle ungdomskoleball, men nå får du være ditt skeive selv. Fylt med fargerik pynt, gammel partymusikk, dansegulv, karaoke og en morsom fotobooth. Vi ønsker å kunne investere i pynt og annet praktisk som vi kan bruke om og om igjen, istedenfor billig pynt vi må kaste når dagen er over.  

  
## Naturgruppe  
Vi ønsker å lage en skeiv tur- og naturgruppe. Her ønsker vi å investere i en bålpanne, stormkjøkken, fiskestanger, lommekniver og annet man trenger for naturaktiviteter.  


## Leie av basseng eller badstue  
Vi har en stor andel transpersoner i Queer Hangout og de føler seg ikke trygge i garderober og svømmehaller. Mange opplever at uansett hvilket kjønn garderobe man velger, så er det noen som blir sint eller skremt. PKI (Norges pasientorganiasjon for kjønnsinkogruens) har tidligere leid en hel svømmehall eller badstue for bare transpersoner, og dette har vært en storsukksess! Vi ønsker å gjøre det samme i Drammen.  

  
## Kurs i tegnspråk
Vi ønsker at så mange som mulig kan bli med, og vi vil invitere grupper som det sjeldent tilrettelegges for. En av disse gruppene er døve, så vi ønsker å gjennomføre et kurs i tegnspråk for alle Queer Hangout medlemmer.  

  
# Gi en donasjon  
Du kan donere til oss på Vipps på nummer 818416 eller overføre til oss på kontonummer 1506.92.76013. Du kan også maile oss på [queerhangout@posteo.no](mailto:queerhangout@posteo.no) om du har spørsmål. Tusen takk fra alle i Queer Hangout!  
