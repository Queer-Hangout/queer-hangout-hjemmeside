---
title: Om oss
description: Queer Hangout er en møteplass for voksne skeive i Drammen. Vi er en frivillig organisasjon som møtes 1 gang i måneden. Vi jobber mot ensomhet i det skeive miljøet.
slug: /
menu: 1
---

# Om Oss

**Queer Hangout** er en møteplass for skeive voksne i Drammen, og en frivillig organisasjon som møtes to ganger i måneden. Vi har også en egen facebookgruppe hvor folk kan legge ut egne aktiviteter, som bursdager, juleverksted, skogsturer eller frokost på 17.mai. 

Queer Hangout er ikke bare en vennegjeng, men også en gruppe aktivister som jobber mot ensomhet i det skeive miljøet. Blant annet er mange funksjonshemmede utelatt av det skeive miljøet pga. manglende tilrettelegging. Vi har derfor bygget en egen rullestolrampe, ordnet stillerom og valgt tilrettelagte lokaler, sånn at funksjonshemmede kan bli med i Queer Hangout på lik linje som alle andre. Vi samarbeider med hvert medlem og relevante organisasjoner, sånn at vi får gjort ting riktig.  

![4 people are sitting on a bench out in the sun. A dog is also with them. Everyone is smiling and looking at each other, generally hanging out. One is in a wheelchair.](../images/ute.jpg "Photo taken by Leona Imperatori")   


## Hva vi har oppnådd

Siden 2022, da Queer Hangout var opprettet, har vi hatt:

### Skeiv Dag på Tollbugata

Til tross at vi er flere skeive organisasjoner i Drammen, så snakker vi ikke så ofte med hverandre, da vi har forskjellige demografier. Derfor arrangerte Queer Hangout "Skeiv Dag på tollbugata", en dag hvor flere skeive organisasjoner i Drammen ble invitert til å delta med bod og aktiviteter, en dag for å bygge samhold og solidaritet, og dele det med resten av strømsø. Det ble et skeivt marked, mat, smykkeverksted og ballongdyr med klovnen Abby. Arrangementet var økonomisk støttet gjennom Strømsø 2030.

Artikkel på blikk.no: <a href="https://www.blikk.no/drammen-drammen-pride-mangfold/skeiv-dag-i-drammen/249368" rel="nofollow" target="_blank">https://www.blikk.no/drammen-drammen-pride-mangfold/skeiv-dag-i-drammen/249368</a>

![Bilde av 6 personer, som smiler mot kameraet. De sitter i en halvsirkel på gaten, hvor det er malt en regnbue hele veien ned gaten. Det er flere prideflagg, folk smiler og er glade, en sitter i rullestol.](../images/skeivdag1.jpeg "Skeiv Dag 2024 på Tollbugata. Ukjent fotograf")  
![Bilde av et marked med flere bemannede boder og personer som går gjennom gaten markedet er på. Selve gaten er malt med en lang regnbue. Det er en klovn som lager show. Det er mange prideflagg i bakgrunnen.](../images/skeivdag2.jpeg "Skeiv Dag 2024 på Tollbugata. Fotografert av Leona Imperatori")

### Kos på stranden

Piknik, kubb, frisbee, musikk og bading. 2 år på rad har vi hatt en utflukt til stranden, organisert av Queer Hangout.

![6 personer sitter på tepper på gresset ved drammenselva. Det er en piknikk, med mange fargefulle tepper, mat, drikke og en høytaler. Det er sol og godt sommervær, og nesten alle i bildet har på solbriller og en solhatt. De smiler og ser mot kameraet som tar dette bildet. Folk sitter nærme hverandre, noen med et glass i hånden. En rullestol står rett bak en person](../images/piknik.jpg "Foto tatt av Leona Imperatori")
![2 personer spiller spillet kubb på en gressplen. De ser konsentrerte ut. En person skal til å kaste en pinne.](../images/kubb.jpg "Photo taken by Leona Imperatori")   

### Fast møte hver måned på Criollo Sjokoladebar

Siden August 2022, har vi hatt en fast møteplass på Criollo Sjokoladebar i Drammen. I en periode, hadde vi 2 faste møteplasser, hvor den andre var på Strømsø Knutepunkt.

![Bilde av et cafebord med 3 komfortable stoler. Rommet har en vagt lilla lys. Det er dekorert i mange farger, og inkluderer mange planter, også noen hengende fra taket. På veggen er det mange innrammede bilder med kaffetematiserte tema, og en vitsende plakat som sier "Choclate doesn't ask silly questions, choclate understands".](../images/regnskogrommet.jpg "Photo taken by Odd Arild Ringen")  

### Skeivt retro ball

Under Drammen Pride 2023, arrangerte Queer Hangout et Skeivt Ball på Strømsø Knutepunkt, med musikk, en photobooth, gratis brus og snack og maaaaaaange ballonger.

### Innsamling for kjønnsbekreftende kirurgi

På flere markeder, jobbet Queer Hangout sammen for å samle og selge brukte klær. Det var til innsamling for en kjønnsbekreftede operasjonen til en kjernemedlem og god venn i Queer Hangout. Du kan lese mer om dette, og lære mer om kjønnsbekreftende operasjoner generelt ved [å trykke her.](/innsamling)    

![Bilde av 3 personer som sitter bak en salgsbod. Boden selger planter, hjemmelagde kjøleskapsmagneter og brukttøy. Personene smiler. Det er prideflagg og ark som sier "Tusen takk for støtten!"](../images/skeivdag3.jpg "Ukjent fotograf, brukt med tillatelse")  


Og det er hva vi har gjort så langt. Vi har mange flere planer for fremtiden. Om du vil lese mer om våre mål og fremtidige planer, [så kan du trykke her!](/vaare-maal)