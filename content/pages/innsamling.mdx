---
title: Bruktmarked for kjønnsbekreftende kirurgi
description: Informasjon om bruktmarkedet som holdes under Skeiv dag den 1. juni.
slug: /skeiv-dag/innsamling
menu: -1
---

# Bruktmarked for kjønnsbekreftende kirurgi

På skeiv dag 1. juni har vi bruktmarked for å samle inn penger til kjønnsbekreftende kirurgi for en av våre medlemmer.

## Hva er kjønnsbekreftende kirurgi?

Kjønnsbekreftende kirurgi er kirurgiske inngrep hvis hensikt er å redusere personens <a href="https://pkinorge.no/kjonnsinkongruens" rel="nofollow" target="_blank">kjønnsinkongruens</a> - altså
følelsen av å ha en eller flere kjønnskarakteristikker som føles feil.

Det finnes også ikke-kirurgiske former for kjønnsbekreftende behandling, som for eksempel hormonbehandling og stemmetrening. En liste over mulige
behandlinger finner du blant annet hos <a href="https://transhjelpen.no/hormoner-og-kirurgi/" rel="nofollow" target="_blank">Transhjelpen</a>,
men vær obs. på at listen ikke nødvendigvis er komplett.

## Hvorfor har vi en innsamling?

I utgangspunktet er kjønnsbekreftende kirurgi dekket av det offentlige helsevesenet som en del av spesialisthelsetjenesten. Men for noen behandlinger er ikke den norske kompetansen god nok, og da tvinges flere til å oppsøke behandlingen i utlandet, hvor de må dekke
kostnadene selv. Dette gjelder flere typer inngrep, men særlig inngrep som berører underlivet, som vanligvis koster flere hundre tusen
kroner.

### Hva er målet?

Behandlingen det samles inn for koster 400 000 norske kroner, og vedkommende følger en stram spareplan for å komme i mål de neste to årene.
Likevel må det sannsynligvis tas opp forbrukslån for de siste 50-100 000 kronene.

Målet med denne innsamlingen er å lette litt på den økonomiske byrden ved å redusere summen på forbrukslånet. Selv om den innsamlede
summen bare blir en brøkdel av totalkostnadene, så vil det likevel hjelpe mye på grunn av de høye rentene på forbrukslån.

### Er det virkelig verdt pengene?

Det korte svaret er ja.

Selv om et slikt beløp kunne vært egenkapital for en bolig, så hjelper det ikke å ha en fin bolig dersom man ikke
har det bra i sin egen kropp.

Uansett hvor man er og hvilke omgivelser man befinner seg i - kroppen er der alltid. Man opplever den hvert våkne sekund gjennom hele
livet, og dersom den ikke kjennes riktig har det en betydelig innvirkning på ens livskvalitet.

Det finnes mye forskning som viser at kjønnsbekreftende kirurgi gir økt livskvalitet. Om du er interessert i å lese mer om dette
finner du en liste på <a href="https://pkinorge.no/forskning#first-section" target="_blank" rel="nofollow">PKIs nettside</a>.

## Ressurser

- <a href="https://pkinorge.no" target="_blank" rel="nofollow">
    Pasientorganisasjonen for Kjønnsinkongruens (PKI)
  </a>
- <a
    href="https://www.oslo.kommune.no/helse-og-omsorg/helsetjenester/helsestasjon-og-vaksine/helsestasjon-for-kjonn-og-seksualitet-hks/#gref"
    target="_blank"
    rel="nofollow"
  >
    Helsestasjon for kjønn og seksualitet (HKS)
  </a>
- <a href="https://transhjelpen.no" target="_blank" rel="nofollow">
    Transhjelpen
  </a>
